---
layout: page
title: Paralelné programovanie
---

Typ štúdia: **bakalárske**  
Ročník: **3.**  
Trvanie: **12 týždňov**  
Semester: **zimný**  
Počet hodín týždenne (prednášky - cvičenia): **2 - 2**  
Prednášajúci: **Ing. Michal Čerňanský, PhD. (michal.cernansky [at] stuba sk)**  
Cvičiaci: **Ing. Lukáš Markovič**, **Ing. Matej Kloska**  

## Náväznosti a ciele predmetu
Cieľom predmetu je poskytnúť študentom znalosti o metódach a prostriedkoch paralelného spracovania s dôrazom na ich využitie pri tvorbe aplikácií. Predmet umožní študentom získať praktické skúsenosti s návrhom efektívnych paralelných algoritmov pomocou programovacích modelov pre symetrické multiprocesory a počítačové klastre, osobitná pozornosť bude venovaná programovacím modelom pre mnohojarové grafické procesory.

Znalosti súvisiace s návrhom a realizáciou sekvenčných algoritmov v programovacom jazyku C/C++ v rozsahu bakalárskeho štúdia.

## Stručná osnova
- Flynnova taxonómia, Amhdalov zákon, Gustafsonov zákon
- Systémy so zdieľanou a distribuovanov pamäťou, multiprocesory a multipočítače
- Podmienky paralelizmu, dátová a zdrojová nezávislosť
- Zdroje paralelizmu, paralelizmus na úrovni inštrukcí, dátový paralelizmus, paralelizmus úloh
- Návrh paralelných programov, komunikácia, závislosť medzi dátami, dekompozícia, granularita, rozkladanie záťaže
- Synchronizácia, atomické operácie, bariéra, semafór, mutex, monitor
- Paralelné programovacie modely, model vlákien, model zasielania správ
- Explicité použitie vláken – Posix Threads, Java, C#, C++
- Implicitné použitie vlákien – OpenMP
- Programovanie systémov s distribuovanou pamäťou – MPI
- Programovanie mnohojadrových grafických procesorov – CUDA, OpenCL
- Analytické modelovanie paralelných programov, analýza výkonnosti, ladenie
- Vzory pre paralelné programovanie

## Hodnotenie predmetu
Získanie zápočtu = odovzdanie a odprezentovanie úlohy a dvoch projektov; spolu 50 bodov (+ získané a - stratené body)

Vykonanie záverečnej skúšky. Účasť na skúške je nevyhnutná pre absolvovanie predmetu. Za skúšku je možné získať 50 bodov

Výsledné hodnotenie:

- **A** výborne: aspoň **92** bodov  
- **B** veľmi dobre B: aspoň **83** bodov  
- **C** dobre C: aspoň **74** bodov  
- **D** uspokojivo D: aspoň **65** bodov  
- **E** dostatočne E: aspoň **56** bodov    
- **FX** nedostatočne FX: menej ako **56** bodov  

## Podmienky absolvovania predmetu
- Vypracovanie, odprezentovanie a odovzdanie úlohy a dvoch projektov
- Tému 3. projektu v stanovenom čase dohodnúť s cvičiacim
- Projekty musia byť funkčné, v zhode so zadaním - posúdi cvičiaci
- Pri prezentácií je potrebné preukázať patričné vedomosti - posúdi cvičiaci
- Najneskoršie odovzdanie na cvičeniach do konca výučby počas semestra (- body)
- Vykonanie záverečnej skúšky

- Získanie aspoň 20 bodov za prácu počas semestra
- Získanie aspoň 4 bodov za úlohu riešenú na cvičeniach (synchronizácia, max. 10b)
- Získanie aspoň 8 bodov za projekt (2 projekty, max. 20b za každý)
- Získanie aspoň 56 bodov z celkového hodnotenia

## Literatúra
- A. Grama, G.Karypis, V.Kumar, A.Gupta. Introduction to Parallel Computing, Addison-Wesley, 2003  
- T. G. Mattson, B.A.Sanders, B.L. Massingill.Patterns for Parallel Programming, Addison-Wesley, 2004  
- Maurice Herlihy, Nir Shavit. The art of multiprocessor programming. Morgan Kaufmann, 2008.  
